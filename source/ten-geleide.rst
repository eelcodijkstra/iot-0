***********
Ten geleide
***********

Welkom bij *Het Internet of Things voor gebruikers* (IoT-0)!
Deze module is bedoeld als inleiding op het Internet of Things,
als context voor de concepten van computernetwerken en van het internet.

Dit is de centrale module voor het keuzethema "Netwerken"
van het vernieuwde examenprogramma Informatica in de bovenbouw van het VO.
De andere modules zijn: *Inleiding communicatie en netwerken* (Com-0)
en *Het Internet of Things voor makers* (IoT-1).

.. admonition:: Thema Netwerken/Internet of Things

  * Com-0: Inleiding communicatie en netwerken
  * IoT-0: Het Internet of Things voor gebruikers
  * IoT-1: Het Internet of Things voor makers

De module Com-0: *Inleiding communicatie en netwerken*, behandelt de basisbegrippen,
en is *bottom-up* georganiseerd, vanuit de *concepten*.
Waar de module IoT-0 georganiseerd is vanuit de *context* van het Internet of Things,
kan Com-0 gebruikt worden voor de conceptuele verdieping - wanneer de behoefte daaraan ontstaat.

De module IoT-0 is *top-down* georganiseerd, vanuit de *context* van het Internet of Things.
Het is de bedoeling dat leerlingen vrijwel direct praktisch aan de slag kunnen gaan,
vanuit het niveau van de IoT-toepassing.
Leerlingen werken eerst met gesimuleerde IoT-knopen,
daarna met voorgeconfigureerde en voorgeprogrammeerde IoT-knopen en IoT-ketens.

De module IoT-1: *het Internet of Things voor makers*, behandelt de details van deze IoT-knopen en IoT-ketens,
zodat leerlingen (of hun docenten) hier zelf mee aan de slag kunnen gaan.
Al het materiaal, hardware zowel als software, is Open Source:
het materiaal is vrij te gebruiken en aan te passen, en alle details zijn te vinden.

Een gesuggereerde manier van werken is dat leerlingen beginnen met het materiaal van IoT-0;
wanneer er vragen ontstaan over een bepaald begrip, bijvoorbeeld *snelheid van een verbinding*,
kan het materiaal van Com-0 daarop antwoord geven.
Ook het materiaal van IoT-1 kan gebruikt worden als "just in time" naslagwerk bij Iot-0.

Het is onze bedoeling dat leerlingen op basis van het materiaal van deze modules een eigen IoT-toepassing kunnen maken.
Dit kan in het kader van een project dat speciaal op dit doel gericht is.

Zoals gezegd is de aanpak van IoT-0 *top-down*.
Leerlingen die in een vroeg stadium meer "grond onder de voeten" nodig hebben,
kunnen (eventueel als zelfstudie, in eigen tempo) daarvoor het materiaal van Com-0 gebruiken.

.. todo::

  * voor leerlingen van alle profielen
  * onderscheid HAVO-VWO?

Planning
========

Het materiaal van de module IoT-0 is bedoeld voor een blok van 8-10 weken,
met ca. 4-5 SLU per week (totaal 40 SLU).
Leerlingen kunnen met het meeste materiaal ook thuis aan de slag,
door gebruik te maken van gesimuleerde IoT-knopen,
en van ondersteunende software "in the cloud".

Na de behandeling van IoT-0 kunnen de leerlingen met een project IoT aan de slag.
Suggesties hiervoor worden later beschreven.

De tabel hieronder geeft een voorlopige planning.

.. csv-table:: Planning IoT-0
   :header: "Week", "Onderdeel", "Beschrijving"
   :widths: 5, 20, 30

   1, "Inleiding", "Verkenning van IoT en IoT-toepassingen"
   2, "Bouwstenen", "Overzicht van de bouwstenen van het IoT"
   3, "Webserver-knopen(1)", "HTTP; browser als client"
   4, "Webserver-knopen(2)", "NodeRed: HTTP server"
   5, "WiFi-MQTT-knopen(1)", "MQTT: Publish-subscribe; JSON"
   6, "WiFi-MQTT-knopen(2)", "NodeRed: MQTT-app, dashboard"
   7, "RFM69-knopen(1)", ""
   8, "RFM69-knopen(2)", ""
   9, "LoRa-knopen(1)", ""
   10, "LoRa-knopen(2)", ""
